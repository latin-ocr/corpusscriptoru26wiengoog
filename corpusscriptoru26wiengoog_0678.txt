662 S. Aureli Augustini

serit, qui eum tenuerat. etiam illuc misi, quo dicebatur
abductus, ubi memoratus officialis inuentus concedere pres-
bytero, quem miseram, noluit, ut eum saltem uideret. alio die
misi litteras petens, ut ei concederetur, quod iussit in causis
talibus imperator, id est ut actis municipalibus interrogarentur, 5
qui praecepti fuerint exhibendi, utrum uelint in ea ciuitate
sub custodia moderata triginta dies agere, ut rem suam ordinent
uel praeparent sumptuS, id utique existimanS‚ quod per ipsos
dies possemus fortasse causam eius amica disceptatione finire.
iam uero cum illo officiali profectus ductus est. sed metus est, ιο
ne forte ad consularis perductus officium mali aliquid patiatur.
habet enim causam cum homine pecuniosissimo, quamuis
iudicis integritas fama clarissima praedicetur. ne quid tamen
apud officium pecunia praeualeat‚ peto sanctitatem tuam,
domine dilectissime et uenerabilis frater, ut honorabili nobis· ιε
que carissimo consulari digneris tradere litteras meas et has
ei legere, quia bis eandem causam insinuare necessarium non
esse arbitratus sum: et eius causae differat audientiam, quo-
niam nescio, utrum in ea nocens an innocens sit, et, quod
circa eundem leges non seruatae sunt, ut sic raperetur neque, so
ut ab imperatore praeceptum est, ad acta municipalia perduce-
retur interrogandu8‚ utrum beneficium dilationis uellet acci-
pere, non contemnat, ut per hoc possimus cum eius aduersario
rem finire.

1 quo] qui U 8 dies ipsos T edd. 10 pfectus T 17 quia bis]
quamuis codd. edd. praeter m 18 esse] e T 19 an] aut T 20 circa]
contra VU sint U 21 est om. H est ut VU

